Адміністративно-територіальні зміни УРСР
⠀
За результатами подій Другої світової війни до складу УРСР увійшли землі Західної України. На підтвердження цьому були підписані відповідні договори між СРСР та Польщею, Румунією, Чехословаччиною.
⠀
Операція “Вісла”
⠀
Квітень – липень 1947 р. – проведення польською владою операції «Вісла», суть якої полягала у депортації залишків українського населення Закерзоння на захід і північ Польщі з метою його асиміляції та знищення баз діяльності ОУН-УПА. У ході операції було переселено близько 150 тис. українців, а УПА зазнала великих втрат. Операція була узгоджена з керівництвом СРСР.
⠀
Радянізація західних областей України
⠀
Встановлення радянської влади в західних областях України. Проведення індустріалізації. Націоналізація. Колективізація. Заходи в культурно-освітній сфері. Направлення зі східних регіонів України на постійну роботу фахівців, партійних функціонерів. Депортація західноукраїнського населення до віддалених районів СРСР. Ліквідація Української греко-католицької церкви у березні 1946 р.
⠀
Боротьба ОУН-УПА з радянською владою
⠀
Активна боротьба була до 1950 р. Загибель головнокомандувача УПА Р. Шухевича (5 березня 1950 р.). Спад організованого опору (хоча окремі загони ще діяли до 1956 р.).
⠀
Суспільно-політичне життя УРСР
⠀
Відновлення режиму одноосібної влади Й.Сталіна. Відновлення репресій. Розгортання ідеологічної реакції – «ждановщини». Боротьба з генетикою – «лисенківщина» (1946-1948 рр.). Боротьба з «буржуазним націоналізмом», з “низькопоклонством перед Заходом”, з безродним космополітизмом (справа «лікарів» 1948 – 1953 рр.)
⠀
Відбудова народного господарства України
⠀
Березень 1946 р. – затвердження п’ятирічного плану відбудови народного господарства.
⠀
Промисловість: більші масштаби відбудовчих робіт, ніж у будь-якій іншій країні Європи; проблема капіталовкладень (розрахунок лише на внутрішні резерви); відновлення адміністративно-командних методів; початок відбудови з важкої промисловості; посилення диспропорції в розвитку економіки; нестача робочої сили; ентузіазм народу.
⠀
Сільське господарство: відновлення колгоспного ладу; надзвичайно складні умови відбудови сільського господарства; мізерні капіталовкладення; важке становище селян; голод 1946-1947 рр.
⠀
Голод 1946-1947 рр.
⠀
Причини голоду: спустошення країни внаслідок війни; виконання планів хлібозаготівлі за будь-яку ціну; посуха 1946 р.; відбудова промисловості за рахунок сільського господарства; продаж хліба за кордон; репресивні заходи щодо селян; відновлення дії «Закону про п’ять колосків»; невизнання факту голоду радянським керівництвом.
⠀
Наслідки: голодом була охоплена більша частина східних і південних областей України; великі людські втрати (1 млн. чол.).
⠀
Зовнішньополітична діяльність УРСР
⠀
Вихід України на міжнародну арену після завершення війни. 1944 р. – створення Народного комісаріату закордонних справ УРСР на чолі з Д. Мануїльським. 1945 р. – включення України до складу 47 країн засновниць ООН разом із Білорусією та СРСР
⠀
Загальна характеристика культури України після війни
⠀
Жахливого удару національній культурі заподіяла в цей період «ждановщина». Було розгромлено «буржуазні лженауки» генетику та кібернетику («лисенківщина»). Репресіям було піддано діячів єврейської культури, звинувачених у «космополітизмі». Діячів української культури звинувачували в “буржуазному націоналізмі”.