Початок революції
⠀
8 березня 1917 р. відбулася лютнева буржуазно-демократична революція в Росії. Російський імператор Микола ІІ зрікається влади. Влада перейшла до Тимчасового уряду.
У березні 1917 р. по всій країні виникають ради робітничих, солдатських депутатів. У Росії формується двовладдя між тимчасовим урядом і радами робітничих, солдатських депутатів.
⠀
17 березня 1917 р. у Києві була заснована Українська Центральна Рада (УЦР). Головою УЦР було обрано М.Грушевського. На першому етапі своєї діяльності УЦР відстоювала ідею автономії України у складі нової демократичної Росії.
⠀
19-21 квітня 1917 р. відбувся Український національний конгрес у Києві. УЦР визнано представницьким законодавчим органом України. 18-21 травня 1917 р. відбувся І Український військовий з’їзд у Києві, на якому було обрано Тимчасовий Український військовий генеральний комітет при УЦР на чолі з С.Петлюрою.
⠀
Травень-червень 1917 р. – УЦР (делегація на чолі із В.Винниченком) веде переговори із Тимчасовим урядом Росії щодо питань автономії України. Але тимчасовий уряд не дозволив проголошувати автономію України до рішення Всеросійських Установчих зборів. 18-23 червня 1917 р. відбувся ІІ військовий з’їзд, який запропонував УЦР негайно приступити до втілення ідеї автономії України. Зобов’язався забезпечити УЦР підтримку.
⠀
І Універсал УЦР (червень 1917 р.)
⠀
Проголошення автономії України. УЦР визнавалася вищим державним органом влади до скликання Всенародних українських зборів.
⠀
28 червня 1917 р. на підставі І Універсалу було створено український уряд – Генеральний Секретаріат на чолі з В.Винниченком.
⠀
ІІ Універсал УЦР (липень 1917 р.)
⠀
До Києва приїжджають міністри Тимчасового уряду з метою переговорів із УЦР. У результаті переговорів УЦР проголошує ІІ Універсал. Відмова УЦР від проголошення автономії України до Всеросійських Установчих зборів. Визнання Тимчасовим урядом УЦР вищим органом влади в Україні. Делегування до Центральної Ради представників національних меншин.
⠀
17-22 липня 1917 р. відбувся збройний виступ самостійників (полуботківці) у відповідь на відмову голошення автономії України. Виступ був придушений.
⠀
“Тимчасова інструкція” (серпень 2017 р.)
⠀
У серпні 1917 р. Тимчасовий уряд затвердив «Тимчасову інструкцію для Генерального секретаріату Тимчасового уряду України». Згідно з інструкцією Генеральний Секретаріат втрачав значні владні повноваження і перетворювався на залежний виконавчий орган Тимчасового уряду.
⠀
Прихід до влади більшовиків у Росії
⠀
7 листопада 1917 р. збройне повстання в Петербурзі призвело до повалення Влади Тимчасового уряду. У результаті влада в Росії перейшла до більшовиків, влади рад (радянської
влади). На знак протесту проти перевороту більшовиків, УЦР проголосила ІІІ Універсал.
⠀
ІІІ Універсал УЦР (листопад 1917 р.)
⠀
Проголошення Української Народної Республіки (УНР). УЦР – вищий законодавчий, а Генеральний Секретаріат – вищий виконавчий орган УНР. Проголошувалася програма соціально-економічних перетворень. Скасування права власності на поміщицькі землі. Земля – власність народу і має перейти до нього без викупу. Введення 8-годинного робочого дня. Проте УНР залишалася складовою частиною Росії!!!
⠀
“Ультиматум” більшовиків до УЦР (грудень 1917 р.)
⠀
17 грудня 1917 р. більшовики видали «Маніфест до українського народу з ультимативними вимогами до Української Ради» (УЛЬТИМАТУМ). Більшовики визнавали УНР, але вимагали повне підкорення собі української влади. У разі невиконання вимог, більшовики вважатимуть УЦР у стані війни. Генеральний Секретаріат відхилив ультиматум і почав готуватися до війни з більшовицькою владою Росії.
⠀
І Всеукраїнський з’їзд рад у Києві (грудень 1917 р.)
⠀
17 грудня 1917 р. під тиском більшовиків відкрився І-й Всеукраїнський з’їзд рад робітничих, солдатських і селянських депутатів у Києві. Проте делегати з’їзду підтримали УЦР. Більшовики переїхали до Харкова, де з їх ініціативи 24-25 грудня 1917 р. відкрився
⠀
І-й Всеукраїнський з’їзд рад у Харкові
⠀
З’їзд оголосив Україну республікою рад робітничих, солдатських та селянських депутатів. Було обрано Центральний виконавчий комітет (ЦВК). Створено уряд – Народний секретаріат. Таким чином, у Харкові була встановлена влада більшовиків.
⠀
Війна УНР з більшовиками
⠀
Кінець грудня 1917 р. – січень 1918 р. – початок загального наступу більшовицьких сил під командування В.Антонова-Овсієнка проти УЦР. У результаті радянська влада була встановлена в Харкові, Катеринославі, Полтаві, Херсоні, Миколаєві, Маріуполі, Одесі та ін., майже на всьому Лівобережжі. Нависла загроза над Києвом.
⠀
IV Універсал УЦР (січень 1918 р.)
⠀
Проголошення УНР самостійною, незалежною, вільною, суверенною державою. Початок мирних переговорів із Четверним союзом.
⠀
Перебіг українсько-більшовицької війни
⠀
29 січня 1918 р. – бій під Крутами між радянськими військами та загоном українських добровольців, до складу якого входило 500 студентів, на чолі з сотником В.Омельчинком. Українські війська були розбиті. 29 січня 1918 р. – більшовицьке повстання в Києві на заводі «Арсенал». Повстання було придушене військами УЦР. 8 лютого 1918 р. – більшовицькі війська М.Муравйова захопили Київ. Керівники УНР переїхали у Житомир.
⠀
Перша спроба встановлення радянської влади в Україні
⠀
Утворення органів радянської влади. Створення робітничо-селянської армії України. Націоналізація великих підприємств. Вивезення хліба з України в Росію. Політика розчленування України на регіональні республіки: Донецько-Криворізьку,Одеську, Таврійську, Донську. Червоний терор.