Причини національно-визвольної війни:
соціально-економічні, релігійні, національні, конфлікти між козаками та шляхтичами.
⠀
Очолив національно-визвольну війну Богдан Хмельницький.
⠀
Привід війни: на хутір Б.Хмельницького напав польських шляхтич Чаплинський, захопив його наречену й до смерті забив молодшого сина.
⠀
У січні 1648 р. Б.Хмельницький прибув на Запорозьку Січ; його обрали гетьманом.
⠀
Ці події стали початком Національно-визвольної війни.
⠀
Незабаром козаки уклали угоду з Кримським ханством про військову допомогу у війні проти Речі Посполитої.
⠀
У битвах під Жовтими Водами та під Корсунем у травні 1648 р. козацько-татарські війська здобули перемогу над поляками. У вересні 1648 р. козаки перемогли в битві під Пилявцями. У жовтні-листопаді 1648 р. українське військо взяло в облогу Львів, а потім і польську фортецю Замостя. Дізнавшись про вибори нового польського короля Яна Казимира, Богдан Хмельницький повернув армію назад.
⠀
У грудні 1648 р. військо Богдана Хмельницького урочисто вступило до Києва, де гетьмана вітали як українського Мойсея.
⠀
Саме в грудні 1648 р. Б. Хмельницький оголосив, що його метою є творення незалежної козацької держави.
У липні-серпні 1649 р. козацькі війська оточили частину польських військ на чолі з Яремою Вишневецьким у фортеці Збараж.
У серпні 1649 р. під м. Зборів відбулася битва козаків з головними частинами польської армії на чолі з королем Яном Казимиром. Козаки практично здолали поляків, але татари вимагали, щоб Б.Хмельницький заключив мир. У результаті між козаками і поляками був підписаний Зборівський мирний договір.
⠀
Умови Зборівського договору
⠀
Визнання поляками автономії козацької України на території колишніх Київського, Брацлавського й Чернігівського воєводств. Встановлювався реєстр у 40 тис. козаків.
⠀
У червні 1651 р. у битві під Берестечком у вирішальний момент татари залишили поле битви і захопили з собою Б.Хмельницького. Очолив козаків Іван Богун, який вивів військо з оточення. Козакам вдалося зупинити наступ польсько-литовського війська під Білою Церквою, але вони були змушений підписати невигідний Білоцерківський мир.
⠀
Умови Білоцерківського договору
⠀
Територія козацької України обмежувалась Київським воєводством. Реєстр зменшувався до 20 тис. козаків.
⠀
У травні 1652 р. козаки розгромили польське військо біля гори Батіг на Поділлі. Відновлюється територія козацької держави, зміцнюється її військове і політичне становище.
⠀
Восени 1653 р. козацьке військо оточило польську армію в м.Жванець на Поділлі, але татари уклали з поляками Кам’янецьку угоду на вигідних для себе умовах. Б. Хмельницький шукає нових союзників.
⠀
Відносини між Державої Віська Запорозького та Московським царством
⠀
У жовтні 1653 р. московський Земський собор вирішив прийняти Військо Запорозьке під зверхність московського царя, тобто встановити протекторат над Україною.
8 січня 1654 р. у м. Переяслав відбулася Переяславська рада, на якій більшість козаків присягнули на вірність московському царю. Умови договору між Москвою та Україною отримали назву “Березневі статті”.
⠀
Умови “Березневих статтей”
⠀
Держава Війська Запорозького зберігає свій устрій, адміністрацію, фінанси, військо тощо. Чисельність козацького війська (реєстр) становить 60 тис. козаків. Московським чиновникам забороняється втручатися у внутрішні справи козацької держави. Гетьман має право мати зовнішні відносини з будь-якими державами, окрім Туреччини та Польщі.
⠀
У 1654-1655 рр. російсько-українські війська спільно вели воєнні дії проти Речі Посполитої та Кримського ханства. Незабаром у війну проти Польщі вступила Швеція.
Після козацько-російських перемог у 1655 р. у битвах під Охматовим на Черкащині та Городком на Львівщині Річ Посполита опинилася у дуже скрутному становищі.
Проте у жовтні 1656 р. московський цар, не бажаючи посилення Швеції, уклав з Річчю Посполитою Віленське перемир’я і розпочав війну проти Швеції. Б.Хмельницький шукає нових союзників для продовження боротьби з Польщею.
Протягом 1656-1657 рр. складається військовий союз України зі Швецією і Трансільванією (Семиграддя).
⠀
У грудні 1656-1657 рр. козацькі війська під командуванням Антона Ждановича взяли участь у спільному поході проти Польщі.
Хворий Б.Хмельницький помер 27 липня 1657 р.