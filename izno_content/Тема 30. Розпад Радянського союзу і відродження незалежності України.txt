Курс на перебудову радянського суспільства
⠀
Березень 1985 р. – Генеральним секретарем ЦК КПРС було обрано М.Горбачова.
⠀
Квітень 1985 р. – початок курсу на перебудову радянського суспільства.
⠀
Перебудова в СРСР – це курс, проголошений М.Горбачовим після приходу в 1985 р. до влади в СРСР, що передбачав реформування економіки (від командно- адміністративної до ринкової), демократизацію суспільства і гласність в управлінні державою, відкритість зовнішньої політики, зближення з Заходом, відмову від силових методів розв’язання міжнародних проблем.
⠀
Травень 1985 р. – постанова ЦК КПРС «Про боротьбу з пияцтвом та алкоголізмом».
⠀
Хід подій перебудови
⠀
Прийняття програми прискорення соціально-економічного розвитку країни (квітень 1985 р.).
⠀
Економічна реформа М. Рижкова та Л.Абалкіна (червень 1987 р.) – запровадження принципу трьох «С» – самоокупність, самостійність, самофінансування (запровадження елементів ринкової економіки).
⠀
Червень 1988 р. – взято курс на гласність. Гласність – політика максимальної відвертості та правди в діяльності державних і громадських організацій.
⠀
Прийняття Верховною Радою СРСР програми переходу до регульованої ринкової економіки (червень 1990 р.).
⠀
Проте безсистемна перебудова призвела до розвалу народного господарства.
⠀
Аварія на ЧАЕС
⠀
26 квітня 1986 р. – аварія на ЧАЕС. 30-ти кілометрова зона – непридатна для прожиття територія. У 2000 р. ЧАЕС була закрита і перестала працювати.
⠀
Розгортання національно-визвольного руху в Україні
⠀
1988 р. відновлення роботи Української Гельсінської Спілки.
⠀
Відродження Української греко-католицької церкви та Української автокефальної православної церкви (1990 р.).
⠀
Страйк шахтарів, робітничий страйк у Донбасі.
⠀
У вересні 1989 р. створений Народний Рух України (НРУ), який очолив І.Драч. Основні засади НРУ: демократизація суспільства, досягнення суверенітету України, економічна самостійність.
⠀
Формування багатопартійної системи і вибори до Верховної ради УРСР
⠀
1990 р. – початок формування багатопартійної системи (політичний плюралізм).
⠀
Квітень 1990 р. – створення першої політичної партії – Української республіканської партії (УРП) на базі УГС. Лідер – Л.Лук’яненко.
⠀
У березні 1990 р. відбулися вибори до Верховної Ради УРСР на альтернативній основі.
⠀
16 липня 1990 р. – прийняття Декларації про державний суверенітет України.
⠀
5 липня 1991 р. прийняття Закону про заснування в Україні посади Президента.
⠀
Спроби збереження федерації радянських республік
⠀
Жовтень 1990 р. – страйк у декількох регіонах України. Масовий студентський страйк («Революція на граніті»).
⠀
«Революція на граніті» – студентська ненасильницька кампанія громадянської непокори, яка тривала з 2 по 17 жовтня 1990 р. Апогеєм кампанії було голодування студентів в Києві, на Майдані Незалежності. Студенти вимагали продовження демократизації УРСР, недопущення підписання нового союзного договору, перевибори у Верховну Раду УРСР… Протести завершилися постановою Верховної Ради УРСР про виконання вимог учасників протесту.
⠀
Серпневий заколот (путч)
⠀
19 серпня 1991 р. відбувся серпневий заколот (путч) щодо відновлення старих порядків у СРСР. Влада перейшла до Державного комітету з надзвичайного стану (ДКНС). Був оголошений надзвичайний стан в окремих регіонах СРСР.
⠀
22 серпня 1991 р. – поразка путчу.
⠀
Проголошення незалежності України та вибори Президента
⠀
24 серпня 1991 р. – проголошення ВРУ незалежності України.
⠀
1 грудня 1991 р. на підтримку Акта проголошення незалежності України був проведений референдум. 90,31% проголосувало за незалежність
⠀
1 грудня 1991 р. були проведені вибори Президента України. Переміг Л.Кравчук.