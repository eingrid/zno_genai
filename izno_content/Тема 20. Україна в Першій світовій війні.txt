Перша світова війна 1 серпня 1914 р. – 11 листопада 1918 р.
⠀
Причини Першої світової війни
⠀
Протистояння між двома військово-політичними блоками:
⠀
1. Троїстий союз – Німеччина, Австро-Угорщина, Італія. У ході війни Італія виступила на боці ворогуючого табору країн (Антанти), натомість до Німеччини та Австро-Угорщини приєдналися Туреччина та Болгарія. У результаті блок отримав назву Четверний союз чи блок Центральних держав.
⠀
2. Антанта – Франція, Росія, Великобританія. У ході війни до Антанти приєдналися США, Італія, Японія та ін.
⠀
Результат Першої світової війни
⠀
Війна закінчилася 11 листопада 1918 р. поразкою блоку Центральних держав. У результаті війни перестали існувати Австро-Угорська, Російська, Німецька та Турецька імперії. Виникли нові держави в Європі: Австрія, Угорщина, Югославія, Польща, Чехословаччина, Литва, Латвія, Естонія, Фінляндія.
⠀
Плани країн-учасниць війни щодо України
⠀
Росія сподівалася приєднати Західноукраїнські землі. Австро-Угорщина розраховувала відібрати у Росії Поділля і Волинь.
⠀
Військові дії на території України (Східний фронт)
⠀
Серпень-вересень 1914 р. – Галицька битва, у ході якої австро-угорські війська зазнали поразки. Буковина і Галичина окуповані Росією.
⠀
Політика російського уряду на захоплених землях:
⠀
Утворення Галицько-Буковинського генерал-губернаторства на чолі з графом Г.Бобринським. Насильницька русифікація. Закриття українських гімназій, книгарень, видавництв, бібліотек, «Просвіт» тощо. Заборона українських політичних партій, спортивних та молодіжних організацій. Репресії проти українських політичних та громадських діячів. Переслідування греко-католицької церкви.
⠀
Травень 1915 р. – Горлицький прорив російського фронту німецькими та австро-угорськими військами. Росія втратила Буковину, Галичину, Західну Волинь.
⠀
22 травня – початок червня 1916 р. – наступальна операція російських військ під командуванням генерала О.Брусилова («Брусиловський прорив»). У результаті Росія захопила Галичину (без Львова), Північну Буковину, частину Західної Волині.
⠀
Червень 1917 р. – невдалий наступ російських військ на львівському напрямку. Росія втратила Галичину, Буковину. Війна набула позиційного характеру.
⠀
Національний рух на Західноукраїнських землях у роки війни
⠀
Головна Українська Рада (ГУР)
⠀
Заснована 1 серпня 1914 р. Лідер К.Левицький. Ідеї: захист українських інтересів під час війни. Підтримка Австро-Угорщини. Участь у формуванні військових підрозділів – Українських січових стрільців (УСС).
⠀
Союз визволення України (СВУ)
⠀
Заснована 4 серпня 1914 р. Лідер Д.Донцов. Ідеї: утворення самостійної Української держави у вигляді конституційної монархії. Підтримка Австро-Угорщини під час війни. Допомога військовополоненим українцям.
⠀
Загальна Українська Рада (ЗУР)
⠀
Лідер К.Левицький. Привернення уваги Австро-Угорщини до ідеї української державності. Об’єднання всіх українських земель у межах Австро- Угорщини на правах автономії.
⠀
Українські січові стрільці (УСС)
⠀
Легіон Українських січових стрільців (УСС) чисельністю 2,5 тис. було створено в серпні 1914 р. у м. Стрий на основі молодіжних воєнізованих організацій «Січ», «Пласт», «Сокіл». Першим командувачем УСС був М.Галущинський. Бойове хрещення УСС відбулося на Ужоцькому та Верецькому перевалах у Карпатах (27-28 вересня 1914 р. – Галицька битва). УСС брали участь у битвах: на горі Маківка (квітень-травень 1915 р.). У серпні 1916 р. у битві на горі Лисоня зазнали поразки та значних втрат.
⠀
Ставлення політичних організацій Наддніпрянської України до війни
⠀
ТУП
закликало підтримати Росію, сподіваючись на надання автономії Україні в майбутньому. З грудня 1916 р. ТУП займає нейтральну позицію щодо обох ворогуючих сторін.
⠀
В
УСДРП
С.Петлюра закликав до підтримки Росії. В.Винниченко засудив війну, зайняв позицію нейтралітету, відстоював ідею автономії України.
⠀
Карпато-Руський визвольний комітет
був створений у Києві емігрантами з Галичини та виступав за об’єднання всіх українських земель у складі Росії. Закликав галичан зустрічати російські війська як визволителів.
⠀
Комітет Південно-Західного фронту Всеросійського союзу земств
і міст був створений з метою підтримки російських військ. Членами комітету були представники українського національного руху – Ф.Штейнгель…