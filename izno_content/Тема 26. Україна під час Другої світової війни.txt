Друга світова війна тривала з 1 вересня 1939 р. по 2 вересня 1945 р. Розпочалася нападом Німеччини на Польщу, а закінчилася капітуляцією союзника Німеччини Японії.
⠀
Радянсько-німецькі договори 1939 р.
⠀
23 серпня 1939 р. був підписаний у Москві Пакт про ненапад між Німеччиною та СРСР на 10 років, який отримав назву пакт Молотова-Ріббентропа. До Пакту додавався таємний протокол щодо розмежування сфер інтересів обох держав у Східній Європі.
⠀
Початок Другої світової війни
⠀
1 вересня 1939 р. – напад Німеччини на Польщу.
17 вересня 1939 р. – вступ Червоної армії на територію Польщі згідно з попередніми домовленостями з Німеччиною.
28 вересня 1939 р. – підписання Договору про дружбу та кордони і чергового таємного протоколу між Німеччиною та СРСР, за яким Польща як держава зникала з мапи світу. Східна Галичина й Західна Волинь відійшли до СРСР.
⠀
Входження Західноукраїнських земель до СРСР
⠀
Протягом листопада 1939 р. Східну Галичину і Волинь включено до складу УРСР.
30 червня 1940 р. Червона армія зайняла Бессарабію та Північну Буковину (які перебували у складі Румунії).
2 серпня 1940 р. – рішення Верховної Ради СРСР про прийняття Бессарабії та Північної Буковини до складу СРСР. Північна Буковина та Південна Бессарабія увійшли до УРСР, а з решти території Бессарабії й Молдавської автономної республіки створено Молдавську PCP.
Закарпаття перебувало у складі Угорщини.
⠀
Напад Німеччини на СРСР
⠀
22 червня 1941 р. – порушення Німеччиною Договору про ненапад на СРСР. Напад на Радянський Союз розпочався згідно з планом «Барбаросса».
⠀
Україна в планах німців: перетворити Україну на колонію, джерело сировини, трудових ресурсів, родючих земель.
⠀
11 липня-22 вересня 1941 р. – Київська оборонна операція.
⠀
19 вересня 1941 р. – німці зайняли Київ. Оборона Києва тривала 71 день.
⠀
5 серпня-16 жовтня 1941 р. – оборона Одеси тривала протягом 73 днів.
⠀
30 жовтня 1941-4 липня 1942 р. – героїчна оборона Севастополя, яка тривала 250 днів.
⠀
У грудні 1941 р. німці зазнали поразки в битві під Москвою.
⠀
12-29 травня 1942 р. – невдала наступальна операція радянських військ під Харковом.
⠀
22 липня 1942 р. – остаточна окупація території України німецькими військами.
⠀
Окупаційний режим в Україні. Зони окупації
⠀
Рейхскомісаріат Україна (очолював Е.Кох)
⠀
Входили більша частина Українських земель, Крим, деякі райони Росії та Білорусії. Центр м.Рівне
⠀
Дистрикт «Галичина»
⠀
Входили галицькі землі. Центр м.Львів
⠀
Румунська провінція «Трансністрія»
⠀
Входили Чернівецька та Ізмаїльська області. Центр м.Одеса
⠀
Прифронтова зона
⠀
Донбас, Чернігівська, Сумська, Харківська області
⠀
Окупаційний режим в Україні
⠀
Нацистський план «Ост»: колонізація території Східної Європи; фізичне знищення частини слов’янського населення; перетворення витривалих і здорових представників слов’янства на рабів; масовий терор проти євреїв та циган;
⠀
Голокост – загибель значної частини єврейського населення Європи в ході систематичного переслідування і знищення його нацистами.
⠀
Основні заходи нацистського «нового порядку»: введення німецького права і судів; запровадження комендантської години; тотальний терор (трагедія Бабиного Яру в Києві – початок масових розстрілів 29-30 вересня 1941 р.); примусова мобілізація робочої сили в Німеччину – остарбайтери (2,5 млн. чол.); економічний визиск України; збереження колгоспної системи тощо.
⠀
Рух опору в Україні
⠀
Радянська течія
⠀
Мета: визволення України від німецько-фашистських загарбників та відновлення радянської влади.
У 1942 р. був створений Український штаб партизанського руху (УШПР) на чолі з Т.Строкачем. Діяльність в Україні партизанських загонів на чолі з О.Сабуровим, О.Федоровим, М.Наумовим, С.Ковпаком та ін. Карпатський рейд С.Ковпака (12 червня 1943 р., під час битви під Курском).
⠀
Польська течія
⠀
Мета: звільнення Польщі з-під влади окупантів. Армія Крайова ставила за мету відновити Польську державу. Армія людова ставила за мету відновлення Польщі й встановлення там радянської влади.
⠀
Українська національна течія
⠀
Мета: визволення України від окупантів (німців, більшовиків) та побудова незалежної Української держави.
⠀
У 1940 р. відбувся розкол в ОУН на ОУН(М) (мельниківці на чолі з А.Мельником) та ОУН(Б) (бандерівці на чолі з С.Бандерою).
⠀
30 червня 1941 р. – прийняття у Львові ОУН (Б) «Акта проголошення відновлення Української держави» та формування уряду на чолі з Я.Стецьком.
⠀
Німці виступили проти самостійної Української держави, новостворений уряд був розігнаний, С.Бандера та Я.Стецько заарештовані.
⠀
Осінь 1941 р. – репресії німців проти оунівців, у результаті перехід ОУН(Б) до боротьби з німцями.
⠀
У червні 1941 р. отаман Тарас Бульба-Боровець створив перші українські військові формування «Поліська Січ», які воювали проти німців та радянських військ.
⠀
14 жовтня 1942 р. – створення УПА (Української повстанської армії проводу ОУН), яка вела боротьбу як проти німців, так і проти радянської влади. Очолив УПА Роман Шухевич (прізвисько Тарас Чупринка).
⠀
Липень 1944 р. – проведення установчих зборів представників політичних сил, метою яких було проголошення самостійної України та обрання Української головної визвольної ради (УГВР) – вищого керівного органу національно-визвольної боротьби українського народу – та Генерального секретаріату, який очолив Р.Шухевич.
⠀
Визволення території України від німецьких загарбників
⠀
19 листопада 1942-2 лютого 1943 р. – Сталінградська битва, яка поклала початок корінному перелому в війні на користь СРСР.
⠀
18 грудня 1942 р. – звільнення першого населеного пункту УРСР – с. Півнівки Ворошиловградської області.
⠀
5 липня-23 серпня 1943 р. – Курська битва, в ході якої було визволено Лівобережну Україну та Донбас.
⠀
Вересень-листопад 1943 р. – героїчна битва за Дніпро. 5. 6 листопада 1943 р. – визволення Києва.
⠀
Січень-лютий 1944 р. – Корсунь-Шевченківська операція, що мала результатом оточення 11 ворожих дивізій.
⠀
8 квітня-12 травня 1944 р. – Кримська наступальна операція, яка завершилася визволенням Криму. У травні 1944 р. за звинуваченням у зраді з півострова було депортовано у віддалені райони СРСР татар, греків, болгар, вірмен, які проживали в Криму.
⠀
13-29 липня 1944 р. – Львівсько-Сандомирська операція.
⠀
20-29 серпня 1944 р. – Яссько-Кишинівська операція, у ході якої визволено Молдавську PCP та Ізмаїльську область України.
⠀
Вересень-жовтень 1944 р. – Карпато-Ужгородська операція, визволення Закарпаття.
⠀
28 жовтня 1944 р. – завершилося визволення Закарпаття, остаточне вигнання німецьких окупантів з українських земель.
⠀
9 травня 1945 р. – остаточна перемога над німецькими військами. День перемоги над нацизмом.
2 вересня 1945 р. – капітуляція Японії, завершення Другої світової війни.
⠀
Наслідки Другої світової війни для України
⠀
Величезні руйнування. Людські втрати України внаслідок війни становили 8 млн. осіб. Усі українські землі були об’єднані у межах СРСР.