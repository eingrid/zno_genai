Східнослов’янські племена на території України:
поляни, сіверяни, деревляни, дуліби та волиняни, білі хорвати, уличі та тиверці.
⠀
Центри східнослов’янських земель
⠀
Північний центр – Славія
⠀
У ІХ ст. у Новгороді правлять варяги на чолі з Рюриком. Рюрик помирає, його син Ігор був малолітнім, тому править воєвода Олег.
⠀
Південний центр – Куявія
⠀
У Києві править князь Аскольд (можливо разом із Діром).
860 р. Аскольд здійснив військовий похід на Візантію і першим з Руських князів особисто прийняв християнство та уклав з Візантією перший відомий договір.
⠀
У 882 р. новгородський князь Олег вбиває Аскольда і об’єднує Новгородську і Київську землі, утворюється Київська держава.
⠀
Правління Олега
⠀
У 907 р. та 911 р. Олег здійснив вдалі походи на Візантію. Був підписаний вигідний для русичів дипломатичний договір.
⠀
Правління Ігоря
⠀
Ігор – син Рюрика. У 941 та 944 р. Ігор здійснив невдалі походи на Візантію. У 945 р. під час полюддя відбулося повстання деревлян, які стратили Ігоря.
⠀
Правління Ольги
⠀
Спалила столицю деревлян м. Іскоростень. Провела перші реформи: упорядкувала процес збирання данини, поділила державу на погости, визначила розмір данини.
У 955-957 рр. Ольга здійснила мирний візит у Візантію і особисто прийняла християнство.
⠀
Правління Святослава, сина Ігоря та Ольги
⠀
У 964-66 рр. здійснює «східний похід», під час якого знищує Хозарський каганат. Вдало воює з Дунайською Болгарією.
У 971 р. військо Святослава зазнає поразки від візантійців в битві під Доростолом.
У 972 р. Святослав був убитий печенігами.
⠀
Протягом 977-980 рр. тривають міжусобні війни за владу між синами Святослава. Перемогу здобув молодший син Володимир
⠀
Правління Володимира Великого
⠀
Починається період розквіту Київської Русі.
Приєднав Червенські міста (західна Україна) і завершив об’єднання всіх східнослов’янських племен.
Провів реформи: адміністративну, військову, релігійну. Розпочав політику «шлюбної» дипломатії. Карбував перші гроші.
У 988 р. Володимир ОХРЕСТИВ Русь.
Запроваджує шкільне навчання. Будує Десятинну церкву Богородиці в Києві – першу кам’яну церкву на Русі. Помирає у 1015 р.
⠀
Протягом 1015-1019 рр. на Русі тривають міжусобні війни між синами Володимира. Перемагає Ярослав.
⠀
Правління Ярослава Мудрого (1019-1054)
⠀
Ярослав править разом із братом Мстиславом (дуумвірат).
У 1036 р. Мстислав помирає і Ярослав стає єдиним правителем Русі. Будував оборонні міста (м. Юр’єв).
У 1036 р. остаточно розгромив печенігів, і на честь перемоги у 1037 р. побудував собор святої Софії.
У 1036 р. складено збірник законів «Руська правда».
Побудував Золоті Ворота в Києві та бібліотеку при соборі святої Софії.
У 1037 р. була заснована Київська церковна митрополія.
Перед смертю Ярослав склав заповіт, за яким поділив державу між синами.
⠀
Поступе ослаблення Русі. Правління Ярославичів
⠀
Після смерті Ярослава три його старші сини Ізяслав, Святослав і Всеволод утворили тріумвірат.
У 1068 р. Ярославичі зазнають поразки від половців на р. Альта.
У 1097 р. у м. Любеч відбувся з’їзд князів, на якому вирішувалися питання боротьби з половцями, припинення чвар між князями. Було запроваджене право вотчини. Ініціатором з’їзду був переяславський князь Володимир Мономах.
⠀
Правління Володимира Мономаха та Мстислава Великого
⠀
У 1113 р. на київський престол був запрошений переяславський князь Володимир Мономах, який припинив князівські чвари на Русі. Вдало воював з половцями. Написав «Повчання дітям». Після смерті править його син Мстислав Великий, який продовжував політику батька.
Після смерті Мстислава у 1132 р. Київська держава остаточно роздробилась на окремі князівства
⠀
Феодальна роздробленість Русі
⠀
Причини: велика територія держави; самостійність великих феодалів; відсутність чіткого механізму спадкоємності князівської влади.
На території сучасної України утворюється Київське, Чернігівське, Переяславське, Тмутараканське, Волинське й Галицьке князівства.
З 1187 р. для позначення південних земель Русі вживається назва Україна.
У 1185 р. відбулася битва русичів з половцями, що стала сюжетом відомого епосу «Слово о полку Ігоревім». Імовірно, «Слово о полку Ігоревім» було написано в 1187 р.
⠀
Політичний устрій Київської держави
⠀
Монархія. На ранньому етапі вся влада перебувала в руках Київського князя із роду Рюриковичів. Князі спиралися на дружину (військо). Князь радився з боярською радою.
У кінці ХІ ст. Київська Русь поступово перетворюється на федеративну монархію.
⠀
Соціальна структура суспільства Київської держави
⠀
На верхньому щаблі суспільства були князі з роду Рюриковичів. Далі йшли бояри. До нижньої верстви належали смерди – вільні селяни, залежні селяни (закупи, рядовичі). Найнижчою категорією були раби – челядь або холопи.
⠀
Економіка Київської держави
⠀
В економіці Київської держави панувало натуральне господарство. Основне заняття русичів – землеробство. Найбільший торговий шлях, який проходив через руські землі – «із варяг у греки» – від варягів через Балтійське море по Дніпру в Чорне Море до греків.
⠀
Культура Київської держави
⠀
Формується під впливом візантійської культури, східного християнства (православ’ я) та власних слов’янських традицій.
Перші школи відкривалися при Володимирі Великому.
Ярослав Мудрий організував у Софіївському соборі першу бібліотеку.
Архітектура представлена храмами: Десятинна церква (Київ), Софіївський собор (Київ), Спасо-Преображенськи собор (Чернігів) та ін.
Живопис представлений фресками, мозаїкою, іконописом та книжковою мініатюрою.
Пам’ятки писемності: «Слово про закон і благодать» (≈1050р., Іларіон), «Повість минулих літ» (1113 р. Нестор), «Повчання дітям» (1117 р., Володимир Мономах), «Слово о полку Ігоревім» (1187 р.), «Печерський Патерик» (ХІІІ ст.), Остромирове Євангеліє (1056-1057 рр.), «Ізборники» Святослава (друга пол. ХІ ст.)