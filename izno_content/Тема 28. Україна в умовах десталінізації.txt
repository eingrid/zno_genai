Зміни в керівництві СРСР та УРСР
⠀
5 березня 1953 р. помер Й.Сталін. Боротьба за владу, у результаті якої перемогу отримав М.Хрущов.
⠀
Початок десталінізації
⠀
Десталінізація – процес ліквідації наслідків сталінізації, що почався після смерті Й.Сталіна. 1953-1954 рр. – повстання політичних в’язнів у сталінських концтаборах. Ліквідація ГУЛАГу. Початок реабілітації безвинно засуджених. Чистка органів держбезпеки і значне скорочення їх кількості. Процеси лібералізації суспільства 1953-1964 р. отримали назву «відлига».
⠀
Входження Криму до УРСР, утворення Черкаської області
⠀
19 лютого 1954 р. – указ Президії Верховної Ради СРСР на честь 300-річчя возз’єднання України з Росією «Про передачу Кримської області зі складу РРФСР до складу УРСР». 7 січня 1954 р. була створена Черкаська область УРСР.
⠀
ХХ з’їзд КПРС
⠀
14-25 лютого 1956 p. відбувся XX з’їзд КПРС, на якому М.Хрущов виступив із закритою доповіддю «Про культ особи Й.Сталіна та його наслідки». Критика сталінської політики як хибної та злочинної за організацію масових репресій, депортацію під час війни, використання незаконних методів слідства…
⠀
30 червня 1956 р. – постанова ЦК КПРС «Про подолання культу особи та його наслідків».
⠀
Економічні реформи М.Хрущова
⠀
Промисловість
⠀
Спроба децентралізації управління промисловістю шляхом створення раднаргоспів. Раднаргоспи (Ради народного господарства) – територіальні органи управління, створені в 1957 р. замість галузевих міністерств, які поліпшили керування економікою регіонів, але призвели до розриву зв’язків між окремими галузями. У 1960 р. створено Українську раду народного господарства. Впровадження здобутків науково-технічної революції (НТР) у виробництво. Запуск першого штучного супутника Землі в 1957 р., політ Ю. Гагаріна в космос 12 квітня 1961 р. 6 листопада 1960 р. відкриття Київського метрополітену. Повільні темпи НТР, перекіс у бік оборонної галузі. Збільшення обсягів випуску товарів народні вжитку.
⠀
Сільське господарство
⠀
Велика увага до розвитку аграрного сектору. Освоєння «цілини» (перша надпрограма М.Хрущова). «Кукурудзяна кампанія» (друга надпрограма М.Хрущова) – спроба вирішити проблему з кормами, збільшивши обсяги виробництва кукурудзи. «Кукурудзяна епопея» набула надмірно великих розмірів. Надпрограма у тваринництві (третя надпрограма М.Хрущова) – за 3-4 роки наздогнати США у виробництві м’яса, молока та масла на душу населення; завищені плани здачі продукції тваринництва, зменшення поголів’я худоби.
⠀
Соціальна сфера
⠀
Збільшення мінімальної зарплатні та пенсій. Скорочення робочого тижня. Видача паспортів селянам, введення зарплатні та пенсії селянам-колгоспникам. Широкомасштабне житлове будівництво. Грошова реформа 1961 р.
⠀
Усунення М.Хрущова від влади
⠀
Партійне керівництво, невдоволене «волюнтаризмом» М. Хрущова склало змову. 14 жовтня 1964 р. – пленум ЦК КПРС звільнив М. Хрущова з усіх посад «за станом здоров’я». Першим секретарем ЦК КПРС став Л. Брежнєв.
⠀
Зародження дисидентського руху
⠀
Дисидентство – це опозиційний рух проти панівного державного ладу, протистояння офіційній ідеології та політиці.
⠀
Середина 50-х років – зародження дисидентського руху в СРСР.
⠀
У 1959 р. була заснована на Львівщині Українська робітнича селянська спілка, що поставила собі за мету вихід України зі складу СРСР та побудову незалежної радянської соціалістичної республіки.
У травні 1961 р. у Львові почався закритий судовий процес над УРСС. Суд засудив лідера організації Л. Лук’яненка до розстрілу. Вирок замінили 15 роками позбавлення волі.
⠀
Особливості розвитку культури
⠀
Відлига» 50-х років позитивно вплинула на культурне життя республіки. У 60-х рр. зароджується у літературно-мистецькому житті явище «шістдесятників» як наслідок хрущовської «відлиги» та лібералізації.
⠀
Шістдесятники – нове покоління митців, які відійшли від шаблонної тематики попередніх часів, не закликали до боротьби за мир, не писали про передовиків колгоспників і робітників заводів, а виходили з того, що «…поезія має бути поезією, а не агітацією у віршованій формі».
⠀
З початку 60-х років починаються переслідування діячів мистецтва (В.Стуса, Л.Костенко, М.Вінграновського, І.Драча…)