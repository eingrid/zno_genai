Лівобережжя
⠀
Гетьманування Кирила Розумовського (1750-1764)
⠀
Новий гетьман основний час проводив у Петербурзі, де став президентом Академії Наук. К.Розумовський провів судову та військову реформи. Переніс гетьманську столицю з Глухова до Батурина.
⠀
У 1762 р. російською імператрицею стає Катерина ІІ.
⠀
К.Розумовський у 1763 р. звертається до імператриці із «Глухівською петицією», в якій просить повернути втрачені права Гетьманщини, дозволити скликання українського дворянського сейму. Також К.Розумовський просив закріпити за його родом гетьманське управління.
⠀
Остаточна ліквідація Гетьманщини Катериною ІІ
⠀
У 1764 р. Катерина ІІ скасувала гетьманську посаду. Була створена Друга Малоросійська Колегія, яку очолив П.Румянцев.
У 1775 р. царські війська зруйнували Запорозьку Січ (Нову Січ). Останнім кошовим отаманом Запорозької Січі був П.Калнишевський. Частина козаків пішла за р. Дунай, де вони на території Туреччини організували Задунайську Січ.
У 1781 р. був знищений полковий адміністративний устрій, і Гетьманщина була реорганізована на російські намісництва.
У 1783 р. козацькі війська були реорганізовані в полки російської армії.
У 1783 р. на українських землях Лівобережжя було запроваджено кріпацтво.
⠀
Правобережжя
⠀
Гайдамацький рух. Рух опришків
⠀
У 30-х рр. ХVIII ст. на Правобережжі розгорнувся масовий рух проти польського панування – гайдамацький рух.
Найбільшим проявом гайдамацького руху була Коліївщина у 1768 р. Повсталі обрали собі керівником Максима Залізняка. Також повсталих очолював уманський сотник Іван Гонта. Коліївщина була придушена за допомогою російських військ.
⠀
На західній Україні (у Галичині, Буковині та Закарпатті) діяв антифеодальний рух опришків. Найбільшого розмаху рух опришків досяг у 1738-1745 рр. під керівництвом Олекси Довбуша.
⠀
Поділи Речі Посполитої (Польщі)
⠀
У результаті постійних повстань Річ Посполита ослабла. Як наслідок її сусіди – Росія, Австрія та Пруссія – провели три поділи Речі Посполитої.
Перший поділ стався у 1772 р., за яким до Австрійської імперії відійшла Галичина.
Також Австрія у 1775 р. окупувала Буковину, яка до цього перебувала під контролем Туреччини.
Під час другого поділу Польщі у 1793 р. до Росії відійшла Правобережна Україна.
За третім поділом Польщі (1795 р.) Росія заволоділа Західною Волинню.
Річ Посполита перестала існувати як окрема держава.
⠀
Південна Україна та Крим
⠀
Південна Україна та Крим були приєднані до Російської імперії внаслідок двох російсько-турецьких війн другої половини XVIII ст.
Кримське ханство спочатку оголошувалося незалежним від Туреччини, а в 1783 р. було приєднане до Росії.
Для освоєння півдня України російська влада заохочувала селян, надаючи їм всілякі пільги та іноземців (німців, сербів, греків, болгар тощо).
З’являються нові українські міста: Севастополь, Херсон, Миколаїв, Одеса, Катеринослав та ін.
Офіційна назва південної України – Новоросія.
У 1796 р. на південних землях України було запроваджене кріпацтво.
⠀
Таким чином, наприкінці ХVIII ст. усі землі сучасної України опинилися у складі Австрійської та Російської імперій.
⠀
Культура
⠀
У 1784 р. був заснований Львівський університет. До 1809 р. у межах Львівського університету існував Руський інститут для підготовки греко-католицьких священників. У 1774 р. на західноукраїнських земля запроваджено обов’язкову початкову освіту рідною мовою.
⠀
Письменники та їхні найвідоміші твори:
⠀
Г. С. Сковорода – «Басні харьківські», «Сад божественних пісень».
І. П. Котляревський – «Енеїда» (1798 р.)- перший твір, написаний розмовною українською мовою; поклав початок формуванню української літературної мови.