Загальна характеристика періоду
⠀
Поворот від лібералізації до консерватизму в усіх сферах життя. Відмова від критики культу особи. Зростання корупції, хабарництва, бюрократизму, «застій». Всевладдя «номенклатури». Неосталінізм.
⠀
Економічна Реформа голови Ради Міністрів СРСР О.Косигіна
⠀
Проголошення у вересні 1965 р. на пленумі ЦК КПРС економічної реформи. Суть нових підходів полягала у: розширенні самостійності підприємств, переведення їх на госпрозрахунок; посиленні прямих договірних зв’язків між підприємствами; встановленні економічно обґрунтованих цін; матеріальному стимулюванні трудових колективів залежно від результатів їхньої праці; оцінці діяльності підприємств такими показниками, як рентабельність і прибуток.
Економісти називали восьму п’ятирічку «золотою», стверджуючи, що «період 1966-1970 pp. був найкращим за останні 30 років.
Після незначних позитивних результатів косигінської реформи посилилися негативні тенденції.
⠀
Конституція УРСР 1978 р.
⠀
7 жовтня 1977 р. – прийняття нової Конституції СРСР.
20 квітня 1978 р. – прийняття нової Конституції УРСР, яка закріплювала підлегле становище УРСР, чимало її статей мали декларативний характер і не відповідали реаліям суспільного життя.
⠀
Дисидентський рух
⠀
Форми діяльності дисидентів:
⠀
Створення підпільних і легальних груп та організацій; розповсюдження нелегальних видань («самвидав»); порушення національної проблеми на різних наукових конференціях; організація Шевченківських свят, вечорів пам’яті Лесі України, Івана Франка тощо; створення гуртків вивчення вітчизняної історії, клубів творчої молоді; організація мітингів протесту, демонстрацій, пікетувань; надсилання письмових заяв («відкритих листів») до вищих органів влади в СРСР та УРСР, до міжнародних організацій.
⠀
Форми репресій проти дисидентів:
⠀
Залякування (спеціальні «бесіди» в органах КДБ, організація різноманітних «кампаній» у пресі); застосування адміністративних санкцій (догани, звільнення з роботи); арешти та ув’язнення; ізоляція у психічних лікарнях.
⠀
Видатні представники українського дисидентського руху:
М.Горинь, В.Марченко, В.Стус, Л.Лук’яненко, В.Чорновіл, М.Руденко, І.Світличний, С. Хмара, В.Лісови
⠀
Правозахисне дисидентство, репрезентоване Українською Гельсінською Групою (УГГ), тобто групою сприяння виконанню Гельсінських угод щодо прав людини, які були підписані СРСР 1975 р.
УГГ була утворена в листопаді 1976 р. в Києві. Її очолив письменник М. Руденко.
Завдання: ознайомлювати українське суспільство з Декларацією прав людини ООН, збирати докази порушення владою прав людини, національних прав в Україні, домагатися безпосереднього контакту України з іншими країнами, акредитації в республіці представників закордонної преси, вільного обміну інформацією та ідеями.
Майже три чверті Української Гельсінської групи отримали терміни ув’язнення від 10 до 15 років. Решті дозволено було емігрувати.
⠀
Репресії влади проти українського дисидентського руху
⠀
У вересні 1965 р. Україною прокотилася перша хвиля арештів проти дисидентів.
4 вересня 1965 р. було влаштовано маніфестацію проти репресій у Київському кінотеатрі «Україна». У цій акції брали участь І. Дзюба, В. Стус, В. Чорновіл та ін.
У грудні 1965 p. І. Дзюба надіслав лист на ім’я першого секретаря ЦК КПУ П. Шелеста та Голови Ради Міністрів УРСР В. Щербицького з протестом проти арештів, до якого додав роботу «Інтернаціоналізм чи русифікація?».
Дії влади зумовили публікацію за кордоном 1967 р. документальної збірки В.Чорновола «Лихо з розуму». В.Чорновола було засуджено.
Навесні 1968 р. 139 українських діячів науки, літератури та мистецтва звернулися з листом до влади, у якому висловлювали рішучий протест проти арештів та утисків української культури.
У 1970 р. починається нова хвиля репресій, яка набирає особливої сили на початку 1972 р.
У цей час заарештовані Є.Сверстюк, І.Світличний, В.Чорновіл, І.Дзюба, В.Стус (помер у в’язниці 1985 р.) ін.
⠀
Розвиток культури. Посилення русифікації
⠀
Освіта 1972 р. – перехід до загальнообов’язкової середньої освіти.
⠀
70-ті рр. — поширення поетичного кіно.